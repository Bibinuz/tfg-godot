Aquest és un genere relatativament modern, comparat a altres generes com els "First person shooter", "Point and click", Plataformes, Acció, Aventures, "Role playing game", etc. Tot i així desde la creació del gènere a voltants del 2010 han sortit grans videojocs que han infuluenciat en gran mesura la direcció del gènere.

Factorio

Factorio va ser desenvolupat per l’estudi Txec Wube Software, el desenvolupament va
començar l’any 2012, l’any 2014 va entrar en accés anticipat i l’any 2020 va sortir la versió completa. L’any 2024 va sortir una expansió, «Factorio Space Age», que duplica el joc en contingut, ampliant el joc més enllà del final base. És un joc 2D amb vista top-down.
En aquest joc comences com un enginyer que s’ha estavellat contra un planeta alienígena, i l’objectiu del joc base és construir un coet i escapar del planeta. Per aconseguir-ho és necessari construir sobre el planeta un gran conjunt de fàbriques interconnectades per tal d’aconseguir tots els materials necessaris. El joc té un sistema de progressió tecnològica basada en unes «pocions de ciència», les quals són necessàries per investigar i desbloquejar nous materials i edificis per processar-los.
El joc també compte amb un sistema de combat basat en la contaminació, com més
maquines tens i més contamines el planeta més apareixen uns insectes enormes que venen
a destruir les teves construccions, per tant, necessites posar murs i torres defensives per evitar-ho. Aquest sistema és completament opcional i es pot desactivar per si un vol jugar més tranquil.

Satisfactory

Satisfactory va ser desenvolupat per l’estudi Suec Coffe Stain Studios, va ser anunciat l’any 2018, llançat en accés anticipat l’any 2019 i finalment completat l’any 2024. És un joc 3D en primera persona.
En el joc ets un treballador de l’empresa FICSIT, i t’encarreguen construir un ascensor
espacial per tal de salvar la humanitat. En aquest joc tots els edificis són enormes, quan jugues i construeixes qualsevol cosa com veus les coses en primera persona tot sembla grandiós, i això fa una sensació al jugar molt diferent que els altres jocs, on ho veus tot des de dalt i tens molt més control de tot allò que construeixes. Que funcioni en primera persona també permet construir amb molta més verticalitat, fer grans fabriques amb múltiples plantes i sales.
Per tal de progressar en el joc has de suplir els materials requerits per l’ascensor espacial, això et desbloqueja la possibilitat de comprar noves tecnologies, per comprar-les has d'utilitzar materials comuns, els quals són necessaris per construir les parts per l’assessor espacial, per tant, no et veus forçat a construir coses que només serveixen per a un propòsit.

Dyson sphere program

Dyson sphere program és desenvolupat per l’estudi xinès Youthcat Studio, el joc va ser llançat en accés anticipat l’any 2021, el joc encara no té anunciat una versió completa i segueix en desenvolupament. És un joc 3D en vista isomètrica.
El joc comença en quant arribes a un cúmul d’estrelles i aterres en un satèl·lit d’un gegant gasos en un dels sistemes solars, ets un robot encarregat de construir un gran conjunt de fàbriques per tal d’acabar construint una esfera de Dyson. L’estil de joc és molt similar a Factorio, tot i que el joc és 3D les construccions no tenen tanta verticalitat com si la té Satisfactory, pots construir cintes transportadores cap amunt i hi ha certs edificis que en pots posar múltiples un sobre l’altre, com baüls per emmagatzemar materials, però per la resta és majoritàriament sobre pla el joc. Ràpidament, s’acabarà l’espai i els recursos i hauràs d’expandir-te cap a altres planetes i sistemes solars, en cerca de més recursos bàsics i recursos avançats.
El sistema de progressió és similar a Factorio, en compres de «pocions de ciència», hi ha uns «cubs de ciència» que hauràs de crear i després utilitzar per a la investigació de noves tecnologies.
El joc també compte amb un sistema de combat basat en uns enemics que t’ataquen per onades i cada vegada són més agressius depenent de la quantitat d’energia que generes. Molt similar a Factorio.

Shapez

Shapez és un videojoc de codi obert desenvolupat per Tobias Springer, va ser llençat l’any 2020. És un joc 2D amb una vista top-down i uns gràfics molt minimalistes. En el joc no controles a cap personatge, ni tens cap història ni repte a completar, és un joc basat per nivells on un Hub central demana una sèrie de figures geomètriques concretes.
Completar aquests requisits et permet completar els nivells i aquests nivells  desbloquegen noves formes de tractar aquestes figures, ja sigui tallar-les, rotar-les, pintar-les, ajuntar-les o estampar-les una sobre l’altre. Comences amb cercles, quadrats i estrelles i d’això surten milers de combinacions disponibles. El repte en aquest joc és organitzar tota la logística de les fàbriques i ser capaç de fer dissenys escalables, per reduir els temps d’espera per completar el nivell, perquè si demanen 1000 d’una peça i només en fas 1 al segon hauràs d’esperar més de 15 min.
Tots els recursos són il·limitats i construir i destruir edificis no té cost, és una experiència molt més relaxant comparat a la resta de jocs, això no significa, ni molt menys, que completar el joc sigui senzill.

Minecraft: Create Mod

El mod Create de Minecraft és desenvolupat per «Simibubi», la primera versió del mod va
sortir l’any 2019, i a l’any actual 2025 ja van per la versió 6.0. Minecraft és un joc 3D en primera persona, on estàs en un món pràcticament infinit de cubs, on tens llibertat per construir o trencar tot el que vulguis.
Aquest mod funciona per sobre de Minecraft vanilla, per tant, tot el que és possible en el joc base aquí funciona igual, no modifica les bases del joc original, pots jugar al Minecraft com si res del mod existís.

Igual que Minecraft vanilla el mod no et demana res específic, ni complir amb cap objectiu ni completar cap història, només és una gran col·lecció d’eines disponibles per fer el que vulguis.
Hi ha una sèrie de blocs que actuen com a recol·lectors de recursos per tal d’automatitzar tots els processos que vulguis. Aquí aconseguir recursos és molt diferent, perquè no tots els recursos del joc es poden aconseguir de forma il·limitada, pots aconseguir moltes coses, però hi haurà límits i coses que s’hauran de fer de forma específica, un exemple: Si el nostre objectiu és aconseguir lingots de ferro haurem de passar per múltiples processos, utilitzant aigua i lava un al costat de l’altre podem fer un generador de roca, utilitzant un trepant podem anar eliminant aquesta roca i fer que caigui en una pedra de molí, aquesta trencarà la roca per convertir-la en grava, aquesta la passarem per un procés de rentat amb aigua i això amb una baixa possibilitat ens pot donar sílex i/o pepes de ferro, si separem aquests dos materials llavors podem compactar 9 pepes per fer un lingot. Es pot veure que són processos molt més llargs i més complexos que els altres jocs. Fent cadenes similars es poden aconseguir pràcticament tots els materials del joc.
Aquest mod té un dels sistemes d’energia més interessants que he provat mai, no existeix l'opció de fer energia elèctrica, tot és energia cinètica i força de rotació, fent servir rodes d’aigua, molins de vent o de forma més avançada motors de vapor, pots generar energia rotacional i a través d'eixos, corretges, engranatges, i caixes de canvis has de modular tant la velocitat com la direcció de gir que requereixen les màquines perquè funcionen com un necessita. Aquest mateix sistema és el que vull portar al meu joc.

De tots els jocs esmentats n’hi ha dos que destaquen per sobre la resta, aquests són Factorio i Satisfactory. Dins del gènere aquests dos són els més representatius i els més recomanats. Factorio és més complex tant visualment com pel que fa als sistemes i sempre es recomana més si tens o experiència amb el gènere o amb altres jocs de gestió de recursos, Satisfactory és més senzill d’entendre per què ho veus tot en primera persona i tota la GUI és molt més accessible. Són dos jocs que per a completar-los són mínim 100 hores, si jugues per primera vegada, i això només per completar l’objectiu principal, molts jugadors es posen objectius ells mateixos i fan construccions i sistemes absurdament enormes.
